---
Tags:
- BNB/Jaar1/Groepsopdracht/Opdrachten/Beleid 
---
# Uitleg opdracht Beleidsanalyse

Je gaat voor de beleidsanalyse de belangrijkste ruimtelijke ordeningsnota's onderzoeken:

- Structuurvisie infrastructuur en ruimte (rijk)
- Structuurvisie of omgevingsvisie (provincie)
- bestemmingsplan (gemeente)

Waarschijnlijk hebben zowel rijk als provincie eigen beleid rondom [[Inrichtingsplan Groepsopdracht Landschap|de inrichtingsmaatregel]] die je hebt gekozen. Zoek hiervan de hoofdlijnen uit.

>[!Question] ONDUIDELIJK:
>In de originele tekst van beleid staat:
>
>*"Waarschijnlijk hebben zowel rijk als provincie eigen beleid rondom **de planningsopgave die je hebt gekozen**."*
>
>Maar in de originele tekst van de planningsopgave staat:
>
>*"Bedenk op basis van waarden, knelpunten, kwaliteiten en **beleid dat je hebt vastgesteld** één inrichtingsmaatregel"*
>
>**Dus welke moet je nou op basis van welke maken, als ze allebei naar elkaar verwijzen?**

Voor je hele gebied zoek je uit in hoeverre er op rijks- provinciaal of gemeente niveau plannen zijn die een rol spelen in het gebied. Gebruik hiervoor de volgende kaarten:
- de Rijks Structuurvisie Infrastructuur & Ruimte
- de structuurvisie van de provincie 
- “ruimtelijke plannen” (Hierop staan o.a. gemeentelijke ontwikkelingen)

Haal relevante^[Zowel het geografisch bepaalde beleid (Wat willen we waar?) als het thematisch bepaalde beleid (Wat willen we waarmee?)] beleidslijnen uit de:
- MIRT (Meerjarenprogramma Infrastructuur, Ruimte en Transport)
- NOVI (Nationale Omgevingsvisie)
- [[NOVEX]] 

 >[!Tip]
 >Uit het beleid haal je vooral de zaken die locatie en inrichting richting geven en versterken. Als je zaken gaat zoeken waardoor het niet zou kunnen kom je niet verder, dus kijk vooral naar de mogelijkheden.

Probeer de volgende zaken te achterhalen:
- Wat is het ruimtelijk beleid bij de provincie? (hiervoor ga je dus op zoek naar de provinciale omgevingsvisie, maar vergeet ook niet het beleid op gebied van natuur, bereikbaarheid, erfgoed, etc.)
- Is er een Blauwe omgevingsvisie? Zo niet, kijk dan bij de afzonderlijke waterschappen wat het beleid is.
- Wat willen de gemeente(s)?

> [!info] Beleid of visie?
> **Het beleid** zoals vastgelegd in allerlei ambtelijke rapporten is in feite een vastgelegde visie.
> 
> **De visie** (wat we willen met onze leefomgeving en het bodem en watersysteem) is eigenlijk veel belangrijker. Kijk dus vooral naar de actualiteit: wat zijn de thema’s die de maatschappij bezig houden.**

## Combinatie met [[Inrichtingsplan Groepsopdracht Landschap|het inrichtingsplan]]
Voor deze beleidsanalyse is het handig als je al een idee hebt wat je inrichtingsplan in gaat houden. Maak het zo concreet mogelijk. Je inrichtingsplan moet ook gaan om een fysieke locatie en daadwerkelijke bouw- en inrichtingsactiviteiten.

Voor het inrichtingsplan is het belangrijk aan te sluiten bij het beleid en je niet te veel te laten beperken door de wettelijke kaders. Je gaat voor je gebied uitzoeken wat het relevante beleid is voor een inrichtingsplan op de volgende beleidsniveaus:
- Nationaal
- Provinciaal
- Waterschap
- Gemeente

Hiervoor neem je [deze site van rijksoverheid](https://www.rijksoverheid.nl/onderwerpen/ruimtelijke-ordening-en-gebiedsontwikkeling) als uitgangspunt.

___
# Bronnen voor deze pagina

- [[opdracht_beleidsanalyse.docx|Opdracht beleid (docx)]]

- [[Opdrachtomschrijving_Landschap.pdf|Opdrachtomschrijving landschap (pdf)]]

___