---
Tags:
- BNB/Jaar1/Groepsopdracht/Opdrachten/Beeldimpressie
---
# Uitleg opdracht Beeldimpressie
De beeldimpressie is een eerste indruk van het gebied. Jullie gaan een dag het gebied verkennen en foto's maken. Probeer hierbij grenzen te herkennen in het gebied *(Bijvoorbeeld waar de vegetatie ineens anders is of je een reliëfverschil ziet)*

Verdeel je gebied vervolgens onder in 4 tot 6 te onderscheiden deelgebieden op basis van je foto's en verschillende bronnen, namelijk:
1. Boek [[Landschap in delen|“Landschap in delen”]]: In het boek wordt over sommige gebieden in Nederland informatie gegeven over de ondergrond en geschiedenis hiervan. Als jouw gebied binnen zo'n beschreven gebied ligt, kun je daar veel informatie uit halen over hoe je gebied is opgebouwd. Op een kaart en in het veld zal je de grenzen exacter aan kunnen duiden.
2. [[SynBioSys]]: Staat op de meeste computers op school:
   _tabblad Landschappen > hoofdindeling (Ecoregio’s) > Ecodistricten > Ecosecties > Ecoseries > primaire standplaatsen_.
   Vooral de fysiografie geeft mooie indicatie van het landschap.
3. De bodemkaart op [DINOloket](https://www.dinoloket.nl/)
4. historische kaarten op [topotijdreis](https://www.topotijdreis.nl/)

Dit is ook een goed moment om kennis te maken met je gebied door al wat oppervlakkig onderzoek te doen naar bijvoorbeeld de geschiedenis van je gebied, het huidige gebruik en welke bijzondere zaken je er kunt vinden.

Maak een presentatie van 5-10 minuten waarin je je klasgenoten enthousiast maakt voor je gebied en de verschillende gekozen deelgebieden uitlicht.

De beeldimpressie wordt niet los opgenomen in het eindverslag.

# Voorbeeld indeling deelgebieden

![[Image_DeelgebiedenMaasdal.png|Deelgebieden van het Maasdal en haar duinen]]

![[Image_DeelgebiedenOostUtrecht.png|Deelgebieden ten oosten van Utrecht]]