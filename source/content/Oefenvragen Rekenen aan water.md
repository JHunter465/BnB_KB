### Vraag 1

*Er valt op een dag 10mm neerslag op het dak van de fietsenstalling van onze school.
Het oppervlak van het dak is 518 m$^2$.
Hoeveel liter water wordt er die dag via de regenpijp afgevoerd?*

<details>
	<summary>Antwoord</summary>
	
	 Per dag valt er 10mm neerslag, er wordt gevraagd om de neerslag in de span van een dag dus de hoeveelheid neerslag over tijd klopt al. Nu moeten we het volume in liters berekenen. De oppervlakte van het dak is op de 2 horizontale assen beschreven. De neerslag is de derde verticale as, dus door de neerslag te vermenigvuldigen met de oppervlakte krijgen we het volume neerslag op het dak wat via de regenpijp wordt afgevoerd.<br>
	 Berekening:<br>
	 <span class="math display">10mm  = 0,01m </span> neerslag<br>
	 <span class="math display">518m^2 * 0,01m = 5,18m^3</span> volume neerslag<br>
	 <span class="math display">1m^3 = 1000l</span><br>
	 <span class="math display">5,18m^3 * 1000 = 5180l</span> <br>
	 Er wordt 5180 liter water per dag via de regenpijp afgevoerd.
	 
</details>

### Vraag 2.1

*Een beek op de Veluwe voert gemiddeld 1000 kubieke meter per dag af. Via het grondwater stroomt er dagelijks ook nog 100 kubieke meter per dag uit het stroomgebied weg.
Het stroomgebied van de beek is 200 ha. Er zijn verder geen plassen of meertjes in het gebied.
In het onderzochte jaar bedroeg de neerslag 750 mm en de verdamping 500 mm
Is er in het onderzochte jaar sprake van toename of afname van de wateropslag in het gebied? En hoeveel?*

<details>
	<summary>Antwoord</summary>
	Er wordt gevraagd of er een toename of afname van de wateropslag in het gebied is. In eerste instantie moeten we dan kijken naar waar de wateropslag in de formule zit die we gebruiken om aan de waterbalans te rekenen:<br><br>
	<span class="math display"> toevoer - afvoer + bergingsverandering = 0</span><br><br>
	De bergingsverandering slaat op de wateropslag van het gebied. Dus door de formule om te schrijven kunnen we erachter komen of de bergingsverandering zorgt voor een toename of afname en ook hoeveel dat dan is:<br><br>
	<span class="math display"> toevoer - afvoer - 0 = bergingsverandering</span><br><br>
	We zullen dus de toevoer en afvoer moeten berekenen, we beginnen met de toevoer te berekenen. Normaliter zou dit gaan door eerst alle toevoeren apart van elkaar te berekenen, dit vervolgens ook te doen voor de afvoer en daarna als alles dezelfde eenheid heeft het verschil te berekenen. Echter is het verstandig om te kijken of we al gelijke eenheden hebben voor de toe/afvoeren die beschrijven staan en elkaars tegenpolen zijn. Zoals hier neerslag en verdamping dat zijn. Beide in dezelfde eenheid, door het verschil hier al te berekenen scheelt het ons extra rekenen straks.<br><br>
	<span class="math display"> 750mm - 500mm = 250mm</span> toevoer van neerslag per jaar. <br><br>
	Vervolgens omrekenen naar meters om straks makkelijker met de afvoer in dezelfde eenheid te kunnen rekenen.<br><br>
	<span class="math display"> 250mm / 1000 = 0,250m</span> neerslag per jaar. <br><br>
	De neerslag valt op een oppervlakte van 200 ha, door hectare naar vierkante meters om te rekenen kunnen we gemakkelijk het volume berekenen. <br><br>
	<span class="math display">200ha|200hm^2 * 100^2 = 2.000.000m^2 </span><br><br>
	Vervolgens berekenen we het volume:<br><br>
	<span class="math display">2.000.000m^2 * 0,250m = 500.000m^3</span> neerslag in het gebied per jaar.<br><br>
	We hebben nu de totale toevoer per jaar berekend, nu doen we hetzelfde voor de afvoer per jaar.<br>
	Er zijn 2 gelijke eenheden in de groep afvoer, deze kunnen we dus weer opsommen om dubbele berekeningen te voorkomen. 1000 kubieke meter en 100 kubieke meter van de beek en het grondwater maakt 1100 kubieke meter water per dag. <br>De eenheid klopt, de tijdseenheid echter nog niet.<br><br>
	<span class="math display">1100m^3 * 365d = 401.500m^3</span> water per jaar<br><br>
	Nu kunnen we de totale aan-en afvoer invullen in de formule om antwoord te geven op de vraag:<br><br>
	<span class="math display">500.000m^3 - 401.500m^3 - 0 = 98.500m^3</span> neerslag overschot per jaar<br><br>
	In het onderzochte jaar is er sprake van een toename van de wateropslag van 98.500 kubieke meter water.
</details>

### Vraag 2.2

*Waar vindt deze verandering in de wateropslag vooral plaats?*

<details>
	<summary>Antwoord</summary>
	Omdat er verder geen plassen of meren zijn zal deze bergingsverandering in zijn geheel toekomen aan het grondwater. (Dit antwoord komt rechtstreeks van de slides, er is geen verklaring voor te vinden in de stof van de slides zelf.)
</details>

### Vraag 2.3

*Met hoeveel mm stijgt of daalt deze opslag?*

<details>
	<summary>Antwoord</summary>
	We zullen moeten terugrekenen naar enkel de hoogte as om de stijging/daling van de grondwaterstond te kunnen berekenen. We weten dat er 98.500 kubieke meter water valt op een oppervlakte van 2.000.000 vierkante meter, als we dus een hoogte uit 98.500 kubieke meter willen halen en we weten de oppervlakte al hoeven we enkel te delen.<br><br>
	<span class="math display">98.500m^3 / 2.000.000m^2 = 0.04925m</span> gestegen. <br><br>
	We moeten de meters nog omrekenen naar mm: <br>
	De grondwaterstand is gestegen met 49,25mm in het gebied.
</details>

### Vraag 3

*Er is een polder waarvan het grondoppervlak ruim onder de zeespiegel ligt.
Men heeft een aantal belangrijke parameters bijgehouden en hoopt daardoor een redelijke schatting van de kwel, de ondergrondse toestroom van water naar de polder, te kunnen schatten. Deze kwel bestaat zowel uit een laterale toestroming onder de dijk door als vanuit de ondergrond.
Het is maar een kleine polder van 500 hectare die door een pompstation wordt bemalen.
Een polder kan je als een eigen stroomgebied (watersysteem) beschouwen.
Over een periode van 5 jaar zijn de volgende balansposten bepaald:
Gemiddelde neerslag: 720mm per jaar
Gemiddelde verdamping 520mm per jaar
De pomp heeft dagelijks gemiddeld over het jaar 18.000 m$^3$ uitgeslagen.
Door de hoge kweldruk wordt er in de zomer geen water ingelaten.
Hoeveel bedraagt de kwel, in mm/dag?*

<details>
	<summary>Antwoord</summary>
	De vraag is om kwel te berekenen. In de tekst staat dat we de laterale stroming en de ondergrondse kwel als één component mogen beschouwen. Als we de formule van de waterbalans erbij pakken kunnen we kijken wat we nog moeten invullen om tot het antwoord te komen.<br><br>
	<span class="math display"> (P - E) + Q + U_{k+l} + \Delta S = 0</span><br><br>
	We kunnen component U beschouwen als ons antwoord, als we de formule dan ombouwen krijgen we het volgende:<br><br>
	<span class="math display"> (P - E) + Q + \Delta S - 0 = - U_{k+l} >>>> -(P - E) - Q - \Delta S + 0 = U_{k+l} </span> <br><br>
	Nu moeten we kijken of we alles in kunnen vullen om U te berekenen.
	P(recepitiation) en E(vaporation) worden beschreven als gemiddelde per jaar in het verhaal. Q(uantity) kunnen we herleiden uit de dagelijkse uitslag van de pomp die oppervlakte water uit de polder pompt. Q(uantity) heeft geen aanvoer voor zover de kaart laat zien en het verhaal vertelt, dus kunnen we Q, P en E als compleet beschouwen.<br> <span class="math display"> \Delta S</span> kunnen we echter nog niet als compleet beschouwen, helaas geeft de opdracht hier geen uitleg over dus zullen we dit component leeg moeten laten om ons antwoord zo compleet mogelijk te maken.<br><br>
	Als eerst kijken we naar het vereiste formaat van het antwoord: mm/dag, dat betekent dat we alles naar mm, en dagen moeten omrekenen. We kunnen dan ook weer kijken naar de tegengestelde balansposten om eventueel bij gelijke eenheden alvast de balans op te maken voordat we omrekenen naar mm's/dag. Neerslag en Verdamping zijn beide uitgedrukt in mm per jaar, dus hier kunnen we alvast de balans uit halen, dit scheelt straks rekenen.<br>
	<span class="math display">720mm - 520mm = 200mm</span> neerslagoverschot.<br><br>
	Deze waarde kunnen we vervolgens uitdrukken als een aantal mm/dag:<br><br>
	<span class="math display"> 200mm/jaar / 365 = 0,54794520547945205479452054794521mm/dag</span> neerslagoverschot<br>
	In de opdracht staat niks beschreven over significantie maar de kleinst mogelijke significantie is 3 dus zullen we ons antwoord straks ook afronden naar 3 cijfers achter de komma. <br> Let wel, dit is niet verplicht volgens het antwoord model.<br><br>
	Dan komen we aan bij de Q, Q is uitgedrukt in kubieke meters per dag, aan de tijdseenheid hoeven we dus niks meer aan te passen. <br>
	We moeten echter wel de "hoogte as" uit deze kubieke meter indicatie weten te halen omdat ons antwoord vraagt om het aantal mm/dag en niet om liters/dag bijvoorbeeld. We moeten dus van inhoud naar afstand omrekenen. <br>
	Hiervoor hebben we een oppervlakte nodig waar we de inhoud door kunnen delen om de afstand te krijgen.<br>
	De gegeven oppervlakte is 500 hectare, ook wel <span class="math display"> 500hm^2</span> dit kunnen we omrekenen naar <span class="math display"> 500hm^2 *100^2 = 5.000.000m^2</span> oppervlakte.<br>
	Nu hebben we de inhoud en oppervlakte beide in meters en kunnen we de inhoud delen door de oppervlakte:<br><br>
	<span class="math display"> 18.000m^3 / 5.000.000m^2 = 0,0036m/dag</span> afvoer oppervlaktewater.<br><br>
	Het oppervlakte water is vervolgens makkelijk te verkleinen van meters naar millimeters en zo hebben we ook Q berekend en kunnen we deze invullen in de formule, samen met de uitkomst van P en E.<br> (onthoud dat Q een negatief getal moet zijn omdat we de afvoer van water hebben berekend, er is geen netto toevoer waardoor het getal positief kan zijn)<br><br>
	<span class="math display"> -(P - E) - Q - \Delta S + 0 = U_{k+l} >>>> -0,548...mm + 3,6mm - \Delta S + 0 = U_{k+l} </span><br><br>
	Het antwoord is dus 3,052mm/dag - <span class="math display">\Delta S</span> aan kwel.
</details>

### Vraag 4

*Een gebied in Nederland heeft een oppervlak van 5000 ha, waarvan 2400 ha als grasland in gebruik is. De overige 2600 ha is bos.
De neerslag is 800mm/jaar.
De (gewas)verdamping van grasland is 465mm/jaar, die van het bosgebied 610mm/jaar.
Het gebied ontvangt geen water uit andere gebieden. Het neerslagoverschot wordt via een beek afgevoerd.
Wat is de gemiddelde jaarafvoer (Qgem) van de beek in liter per seconde?*

<details>
	<summary>Antwoord</summary>
	We moeten berekenen hoeveel water (afkomstig van neerslagoverschot) de beek afvoert in liters per seconde. We kunnen alle andere bronnen van water dus verwaarlozen en blijven enkel over met het neerslagoverschot dat wordt afgevoerd door de beek. <br>
	Omdat zowel neerslag als verdamping in mm/jaar staan beschreven kunnen we het best hier eerst een balans van opmaken voordat we gaan omrekenen om dubbele berekeningen te voorkomen.<br>
	De verhouding tussen grasland en bos speelt een belangrijke rol bij de verdamping. We kunnen stellen dat er over de gehele 5000 ha. 800mm/jaar valt, maar de verdamping verschilt per gebied.
	We kunnen het neerslagoverschot het beste eerst per gebied berekenen en vervolgens corrigeren voor het gebied wat door het landschap wordt beslagen.<br><br>
	<span class="math display"> 800mm/jaar - 465mm/jaar = 335mm/jaar</span> neerslagoverschot in het grasland. <br><br>
	<span class="math display"> 800mm/jaar - 610mm/jaar = 190mm/jaar</span> neerslagoverschot in het bos.<br><br>
	Nu we weten hoeveel het neerslagoverschot is in mm/jaar voor elk gebied kunnen we het gaan corrigeren voor de daadwerkelijke oppervlakte die het inneemt, zo krijgen we tevens een volume uit de correctie die ons weer dichterbij het antwoordformaat brengt.<br>
	Eerst rekenen we mm/jaar om naar m/jaar en onze oppervlakte van hectare naar vierkante meters om de correctie toe te kunnen passen: <br><br>
	<span class="math display">335mm/jaar = 0,335m/jaar |||| 190mm/jaar = 0,190m/jaar</span><br><span class="math display">2400ha = 2400hm^2 * 100^2 = 24.000.000m^2 |||| 2600ha = 2600hm^2 * 100^2 = 26.000.000m^2</span><br><br>
	Door nu het neerslagoverschot van beide gebieden te vermenigvuldigen met de oppervlakte van de gebieden krijgen we het totale volume per gebied aan neerslagoverschot in kubieke meters:<br><br>
	<span class="math display"> 24.000.000m^2 * 0,335m = 8.040.000m^3 |||| 26.000.000m^2 * 0,190m = 4.940.000m^3</span><br><br>
	Als we de waardes bij elkaar optellen hebben we het totale neerslagoverschot over het gehele gebied van 5000ha in kubieke meters per jaar.
	Het antwoord moet gegeven worden in liters per seconde. We zullen de 12.980.000 kubieke meter per jaar dus moeten omschrijven.
	Van kubieke meters naar liters is een factor 1000 (1 kubieke meter is 1000 liter)<br><br>
	<span class="math display">12.980.000m^3 * 1000 = 12.980.000.000 liter</span><br><br>
	Nu hebben we de waarde in liters per jaar, en moeten we het omschrijven naar liters per seconde. Dit is een factor 31.536.000 (365dagen * 24uur * 60minuten *60seconden)<br><br>
	<span class="math display">12.980.000.000 liter / 31.536.000 = 411,5930999492643328259766615931 l/s</span> neerslagoverschot.<br><br>
	Het antwoord is 412 liter per seconde.
</details>

### Vraag 5

*Er is een relatie tussen de hoeveelheid water die een gewas verdampt en de opbrengst.
Hoeveel liter water verdampt een aardappelgewas in Nederland om 1kg aardappelen te produceren?
Gegevens:
1 Hectare aardappelen
Opbrengst 40 ton per hectare
Groeiperiode aardappelen half april tot half september, ofwel 5 maanden (150 dagen)
Gemiddelde gewasverdamping over groeiseizoen 2,5mm/dag*

<details>
	<summary>Antwoord</summary>
	De vraag is aan te geven hoeveel liter water het aardappelgewas verdampt om 1kg aardappelen te produceren. We zullen dus een volume in liters moeten aangeven, hiervoor hebben we een hoogte van water nodig (2,5mm/dag) en een oppervlakte (1ha) om te vermenigvuldigen.<br><br>
	Het gaat het antwoord om 1kg aardappelen dus we kunnen het beste eerst onze 40 ton per hectare omrekenen naar kg per oppervlakte. 40 ton is hetzelfde als 40.000kg dus als we 1 ha, ook wel <span class="math display">1hm^2 = 1hm^2 * 100^2 = 10.000m^2 </span> delen door 40.000kg komen we uit op een oppervlakte van:<br><br>
	<span class="math display">10.000m^2 / 40.000 = 0,25m^2/kg</span> <br><br>
	De aardappel heeft maar een enkel seizoen nodig om te groeien, dus we kunnen de verdamping per dag gemakkelijk omrekenen naar verdamping per seizoen (en daarmee dus verdamping per volgroeide aardappel):<br><br>
	<span class="math display">2,5mm/dag * 150dagen = 375mm/groeiseizoen</span><br><br>
	Nu zijn we beland bij het berekenen van het daadwerkelijke volume aan water dat verdampt per kg geproduceerde aardappelen in een groeiseizoen.<br><br>
	<span class="math display">375mm / 1000 = 0,375 m/groeiseizoen</span> aan verdamping. <br><br>
	<span class="math display">0,25m^2/kg * 0,375m/groeiseizoen = 0,09375 m^3/kg/groeiseizoen</span> aan verdampt water.<br><br>
	<span class="math display">0,09375m^3 * 1000 = 93,75 liter/kg/groeiseizoen</span><br><br>
	Het antwoord op de vraag moet nog significant worden gegeven (dit is niet vereist volgens het antwoordmodel). <br>
	Er wordt 94 liter water verdampt door het aardappelgewas om 1kg aardappelen te produceren.
</details>

### Vraag 6.1

*De productie van een gemiddeld Nederlands bos bedraagt 8m<span class="math display">^3</span>/ha/jaar. Dit is mede afhankelijk van de groeiplaats, beheer, houtsoort, leeftijd en dergelijke. Dit is dus een erg globaal getal!
Indien de verdamping van dit bos gemiddeld 600mm/jaar bedraagt, hoeveel m<span class="math display">^3</span> water is dan nodig om één m<span class="math display">^3</span> hout te produceren?*

<details>
	<summary>Antwoord</summary>
	Er wordt gevraagd om een inhoud van water te geven om een kubieke meter hout te produceren. Met de gegevens uit de vraag kunnen we eerst kijken hoe we überhaupt van een simpele water-afstand: 600mm/jaar naar een inhoud gaan komen.<br>
	Dit kunnen we doen door te kijken naar het eerste gegeven van de vraag: 8 kubieke meter, per hectare, per jaar. Hier staat dus hetzelfde als dit:<br><br>
	<span class="math display">m^3 / m^2 / jaar</span><br><br>
	We weten dat een afstand vermenigvuldigen met een oppervlakte ons kubieke meters geeft, en dat is weer een inhoud waarmee we kunnen werken. We kunnen dus onze 600mm/jaar omzetten naar een inhoud per jaar om 8 kubieke meter hout te produceren. Als we dit vervolgens delen door 8 weten we hoeveel kubieke meter water we nodig hebben om een kubieke meter hout te produceren:<br><br>
	<span class="math display">600mm/jaar /1000 = 0,6m/jaar</span><br>
	<span class="math display">1ha/8m^3 = 1hm^2/8m^3 * 100^2 = 10.000m^2/8m^3</span><br>
	<span class="math display">0,6m/jaar * 10.000m^2/8m^3 = 6000m^3/jaar/8m^3</span><br>
	<span class="math display">6000m^3/jaar /8m^3 = 750m^3/jaar</span> water.
</details>

### Vraag 6.2

*Hoeveel liter water is er nodig voor de productie van 1kg hout? (het soortelijk gewicht van hout varieert grofweg van 0,5 (den) tot 0,9 (eik) kg/dm<span class="math display">^3</span> in Nederland; ga dus uit van 0,6 kg/dm<span class="math display">^3</span>)*

<details>
	<summary>Antwoord</summary>
	Er wordt gevraagd om de hoeveelheid water in liters voor de productie van een kg hout. We moeten rekenen met 0,6 kg/dm<span class="math display">^3</span>.<br>
	We hebben bij de vorige vraag uitgevogeld hoeveel water er nodig is voor de productie van een kubieke meter hout. Dus als we het volume water verkleinen met dezelfde factor om van kubieke meter hout naar kubieke decimeter hout te gaan en vervolgens vermenigvuldigen met het soortelijk gewicht van hout om 1kg te krijgen weten we hoeveel kubieke decimeter water er nodig is, dit rekenen we om naar liters en geven het antwoord:<br><br>
	<span class="math display">750m^3 water</span> voor <span class="math display">1 m^3 hout</span><br><br>
	<span class="math display">750m^3 / 1000 = 0,75m^3 water</span> hetzelfde als <span class="math display">1 m^3 / 10^3 = 1dm^3 hout.</span> <br><br>
	We weten nu dat we 0,75 kubieke meter water nodig hebben voor de productie van 1 kubieke decimeter hout. Nu willen we weten hoeveel kubieke decimeter we nodig hebben voor de productie van een 1kg hout. Dit passen we weer op beide waardes toe voor het overzicht: <br><br>
	<span class="math display">0,75m^3 * 1,66... = 1,25m^3 water/kg hout</span> hetzelfde als <span class="math display">1dm^3 * 1,66... = 1,66...dm^3/kg hout</span><br><br>
	We hebben dus 1,25m<span class="math display">^3</span> water nodig om 1kg hout te produceren. Het antwoordformaat is in liters/kg hout dus als we dit omschrijven hebben we het antwoord. <br><br>
	<span class="math display">1,25m^3 * 1000 = 1250liter</span> water per kg hout.
</details>