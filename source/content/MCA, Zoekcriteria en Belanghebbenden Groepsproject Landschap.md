---
Tags:
- BNB/Jaar1/Groepsopdracht/Opdrachten/Inrichtingsplan/MCA
---
# Uitleg opdracht MCA, Zoekcriteria en Belanghebbenden
>[!Question] ONDUIDELIJK:
>Op de Moodle staat het onderdeel [[Opdracht_ZoekcriteriaEnMCA.docx|MCA en Belanghebbenden]]. Dit onderdeel komt echter niet terug in de indeling van het hele verslag (de inhoudsopgave) die te vinden is in de opdracht van Ecologie en Natuur. Als ik kijk naar het voorbeeldverslag hebben ze een MCA gemaakt en deze onder het kopje van het inrichtingsplan gezet, maar kan ik de overige opdrachten (zoekcriteria bepalen en belanghebbenden vaststellen) niet vinden.
>
>Het wordt ook uit het kopje van MCA en Belanghebbenden niet duidelijk wat je moet met het stuk van de belanghebbenden. Het lijkt alsof dit verder nergens voor gebruikt wordt.
>
>**Hoe moeten we de MCA, Zoekcriteria en Belanghebbenden verwerken in ons eindverslag?**

Voor deze opdracht ga je [[#zoekcriteria]] opstellen, [[#belanghebbenden]] onderzoeken en een MultiCriteria Analyse ([[#MCA]]) opstellen. Dit heb je nodig om een goede locatie voor je inrichtingplan te kiezen.

Hieronder staan de onderdelen uitgelegd. Je kunt ook over de onderdelen hierboven hoveren om deze te bekijken.

___
## Zoekcriteria

Je kunt je inrichtingsplan enkel maken als je onderzoek hebt gedaan naar de beste locatie om iets te bouwen. Om hier achter te komen moet je vragen stellen, zoals:
- Welke grondsoorten zijn geschikt om huizen te bouwen en waar liggen die grondsoorten?
- Wat is de meest logische plek i.v.m. verkeersafwikkeling en openbaar vervoer?

Door deze vragen te stellen kom je tot concrete eisen voor je [[Inrichtingsplan Groepsopdracht Landschap|inrichtingsplan]], dit zijn je zoekcriteria. Voor deze opdracht moet je verschillende zoekcriteria bepalen:
- Minimaal 2 aanwijzende^['het moet dit hebben'. Voorbeeld: "de aanwezigheid van zandgrond vanwege het hoge draagvermogen."] criteria
- Minimaal 2 uitsluitende^['het mag dit niet hebben'. Voorbeeld: "de aanwezigheid van veengrond, dit is te slap en nat om op te bouwen."] criteria
- Minimaal 2 criteria die randvoorwaarden vanuit het landschap stellen
- Minimaal 1 criterium die randvoorwaarden vanuit het watersysteem stelt
- Minimaal 2 criteria die randvoorwaarden vanuit het beleid en de regelgeving stellen.

De zoekcriteria moeten uniek zijn; ze mogen elkaar niet overlappen. Ook moeten ze concreet en meetbaar^[Dus NIET: 'dicht bij een bushalte', maar WEL: 'op maximaal 600m van een bushalte'] zijn.

Uiteindelijk moet je deze zoekcriteria met onderbouwing verwerken in je [[Inrichtingsplan Groepsopdracht Landschap|inrichtingsplan]]. Zorg er voor dat je ze aangeeft op een kaart met meetbare schaal.


## MCA

#### Wat is een MCA?
Een MCA (MultiCriteria Analyse) is een beargumenteerde voorkeurstabel. Zie hieronder:

|               | Criteria x                  | Criteria y                  | Criteria z                  |
| ------------- | --------------------------- | --------------------------- | --------------------------- |
| **Locatie A** | Score (0-5),<br>toelichting | Score (0-5),<br>toelichting | Score (0-5),<br>toelichting |
| **Locatie B** | Score (0-5),<br>toelichting | Score (0-5),<br>toelichting | Score (0-5),<br>toelichting |
| **Locatie C** | Score (0-5),<br>toelichting | Score (0-5),<br>toelichting | Score (0-5),<br>toelichting |

#### Uitleg opdracht MCA

De stappen die je moet doorlopen voor deze opdracht zijn:

1. Kies binnen je gebied 4 tot 6 locaties voor je [[Inrichtingsplan Groepsopdracht Landschap|inrichtingsplan]]. Deze zet je in de MCA tabel. Hetzelfde doe je voor je opgestelde [[#Zoekcriteria]].

2. Vul vervolgens de tabel in; Geef per locatie per criteria een score en licht deze kort toe.

3. Sorteer de locaties van meest geschikt naar minst geschikt en maak een top 4.

4. Kijk kritisch naar je top 4 aan de hand van de volgende punten:
	1. Eisen vanuit het landschap^[Het kan zijn dat een windmolenpark het meest geschikt zou zijn op een landschappelijk waardevol veenweidelandschap. Je moet je afvragen of je dit waardevolle stuk landschap wel wilt gebruiken voor een windmolenpark]
	2. Eisen vanuit het watersysteem^[Je moet rekening houden met het grond- en oppervlaktewatersysteem (isohypsen). Het plan mag geen negatieve invloed hebben op de waterkwaliteit.]
	3. Bestaand beleid^[Misschien is een locatie al gereserveerd voor een ander doeleind. Wanneer plannen nog niet 'hard' zijn kun je best een andere bestemming aan een locatie geven, maar als de plannen al in de voorbereidende fase zijn niet.]
	
	Schrijf een toelichting voor deze drie punten en beargumenteer waarom je top 4 moet worden aangepast of niet.
	
	Met deze uiteindelijke top 4 kun je de optimale locatie kiezen voor je [[Inrichtingsplan Groepsopdracht Landschap|inrichtingsmaatregel]]


## Belanghebbenden

Bij gebiedsontwikkelingen zijn veel verschillende partijen betrokken. In een goed gebalanceerd, duurzaam plan zijn de belangen van deze partijen meegenomen of meegewogen.

Geef een schematisch overzicht van de belanghebbenden^[Benoem de belanghebbenden concreet. Dus niet 'de gemeente' maar 'Gemeente Hollands Kroon'.] en hun belang.

#### Belangrijke belanghebbenden

- Bestuurlijk verantwoordelijke partijen (gemeente, waterschap, provincie en Rijk). Binnen deze partijen kunnen verschillende afdelingen van belang zijn.
- Gebruikers en bewoners (georganiseerd).
- Ontwikkelende partijen, projectontwikkelaars, grote ondernemers en instellingen.
- Partijen met andere belangen zoals grondeigenaren,  agrariÃ«rs, ondernemers met milieuruimte, eigenaren/beheerders van infrastructuur (het Rijk, Prorail, energiebedrijven etc.), natuurorganisaties, sportverenigingen, volkstuinen. Etc.
___
# Bronnen voor deze pagina

- Losse info op de [Moodle](https://moodle.hvhl.nl/course/view.php?id=14145#section-14) (Landschap 1>Vakken>Opdracht. Onder het kopje "MCA en Belanghebbenden"

- Losse info op de [Moodle](https://moodle.hvhl.nl/course/view.php?id=14145#section-14) (Landschap 1>Vakken>Opdracht. Onder het kopje "Uitwerken Planningsopgave"

___